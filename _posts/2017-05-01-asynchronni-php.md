---
title: Asynchronní PHP
date: 2017-05-01 12:30
external_url: https://www.youtube.com/watch?v=ktfyEKUrabw
---

V polovině dubna jsem si vyzkoušel nový formát předávání zkušeností -- přednášku přímo z obýváku. Naživo si mě naladilo asi 80 lidí, kteří měli možnost i klást otázka přes chat, na které jsem mezi připravenými bloky odpovídal. Byla to super zkušenost, kterou si rád zopakuji.

> Asynchronní kód už dávno není doménou jen Node.js. Abyste si vyzkoušeli psát a provozovat aplikaci, která dokáže dělat více věcí naráz, nemusíte se učit programovat v jiné technologii, vystačíte si s PHP, které vás příjemně překvapí svým výkonem a možnostmi.\\
> Vysvětlíme si, co přesně asynchronnost znamená, kde všude se s ní dá setkat a kdy se vyplatí ji použít. Ukážeme si, jak přesně fungují promises a napíšeme si kód, který je využívá a poskytuje.\\
> V druhé polovině livestreamu pak předvedu konkrétní knihovny a postupy pro nejčastější I/O potřeby, tedy asynchronní HTTP požadavky, SQL dotazy a přístupy na filesystém.

Na livestream i záznam jsem měl skvělé ohlasy. Z jednoho projektu se mi ozvali s tím, že na základě mé přednášky vyměnili svůj dosavadní způsob paralelizace odchozích HTTP požadavků skrze forkování procesů právě za asynchronní princip s event loop a ušetřili tím spoustu paměti a výpočetního výkonu.

<iframe width="592" height="333" src="https://www.youtube.com/embed/ktfyEKUrabw" frameborder="0" allowfullscreen></iframe>
