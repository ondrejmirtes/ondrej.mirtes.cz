---
layout: post
title: Dojmy ze školení Google Analytics od Medio Akademie
date: 2012-11-05 14:29:00
no_initial: TRUE
guid: ad61ab143223efbc24c7d2583be69251
---

*Příspěvek napsal [**Jakub Straka**](https://twitter.com/kubastr).*

Když jsem minulý týden dostal možnost zúčastnit se [školení Google Analytics](http://akademie.medio.cz/google-analytics) u Honzy Tichého z Medio Akademie, neváhal jsem ani chvíli. Udělal jsem dobře a o několik krátkých postřehů bych se rád podělil.

Nejpříjemnějším překvapením pro mě byl Honzův zdravě kritický pohled na samotné Analytics. Samouk začátečník se snadno nechá zlákat – a byl to i můj případ - k bezmeznému uctívání všech čísel v přehledech. Jaký je pak jeho údiv při zjištění, že údaje, na kterých založil nejeden report, jsou buď zavádějící, nebo úplně k ničemu. Během školení jsme detailně probrali principy měření a zbourali tak několik zažitých mýtů. Čilý výklad nenechal nikoho usnout a byl doplněný o spoustu ukázek nad živými daty.

Honza je bezpochyby analytický guru. Nejen, že s přehledem odpovídal na všechny dotazy, ale nezapomněl vždy přihodit i nějakou zajímavost k dotazovanému tématu (víte například, jak to má IE s ukládáním cookies pro krátká doménová jména?). Na dotazy byla velká spousta času a dostalo se skutečně na každého.

I o pohodlí účastníků bylo skvěle postaráno. kolení probíhalo v příjemném prostředí a prokládal ho chutný oběd v blízké restauraci.

Svoji účasti rozhodně nelituji a v brzké době se k Mediu chystám na další workshopy.
