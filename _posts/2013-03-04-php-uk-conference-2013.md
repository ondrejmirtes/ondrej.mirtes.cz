---
title: PHP UK Conference 2013
date: 2013-03-04 20:56:00
external_url: http://bobbyjason.co.uk/blog/176/php-uk-conference-2013/
guid: ac627ab1ccbdb62ec96e702f07f6425b
---

V únoru jsem se v Londýně zúčastnil této konference. Navzdory názvu se spousta přednášek dotýkala PHP jen okrajově a to bylo jen dobře. Jednalo se již o osmý ročník akce a je na ní znát, že si organizátoři berou zpětnou vazbu k srdci. Vše probíhalo bezproblémově, v [krásné lokalitě](http://www.thebrewery.co.uk), Wi-Fi běhala rychleji, než moje domácí připojení, mezi jednotlivými bloky bylo dostatek času na přesun a o obědové pauze jsme měli k dispozici spoustu teplého jídla. [Některé](http://ondrej.mirtes.cz/webexpo-2012) české akce by se mohly inspirovat.

Většina přednášek byla pokročilého charakteru a týkala se zajímavých technologií. Nemusel jsem tedy postopadesáté poslouchat, že mám srozumitelně pojmenovávat proměnné a jak napíšu svůj první unit test.

Jelikož jsem našel [shrnutí](http://bobbyjason.co.uk/blog/176/php-uk-conference-2013/) většiny přednášek, na kterých jsem byl, nebudu se tu opakovat. A jsem si téměř jistý, že za rok pojedu do Londýna zas.
